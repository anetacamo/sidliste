**Vymístění** _(displacement)_ popisuje proces, během něhož jsou z proměnujících se čtvrtí pod vlivem revitalizace a gentrifikace vytlačováni obyvatelé, kteří si život v lokalitě nejsou schopni dovolit. K vymístění může docházet různou intenzitou - individuálně (často bez povšimnutí širšího sousedského okolí) či hromadně, pokud nový majitel nemovitosti prostřednictvím navyšování cen, výpovědi z nájmů či dalších strategií vytlačuje stávající obyvatele.

V českém prostředí jsou fyzickým vymístěním ohroženi především senioři, rodiče samoživitelé a marginalizované skupiny obyvatel. V důsledku vymístění obyvatel mohou obavy z vymístění postihnout i poskytovatele služeb, které v procesu proměny čtvrti staly méně konkurenceschopnými a neatraktivními. V praxi tak může Fair-trade kavárna nahradit tradiční cukrárnu s bufetem na rohu náměstí.

K vymístění nemusí docházet jen fyzicky. Méně viditelné ale velmi důležité dopady gentrifikace popisuje pojem symbolické vymístění. Jedná se o proces, kdy se pod tlakem změny prostředí, služeb, a obyvatelstva v sousedství někteří tradiční obyvatelé cítí v lokalitě jako v cizím prostředí. Důležité je, že u symblicky vymístěných obyvatel není vyvíjen formální tlak na odstěhování. Jedná se o tlak subjektivní. Hodnocení podléhá osobním kritériím jednotlivce - mizí spřátelení sousedé, zavírají tradiční obchody, nevyhovují mi služby a jsou pro mě neužitečné a nedostupné. V dlouhodobém horizontu pak pocit symbolického vymístění vede k touze přestěhovat se jinam a tedy k vymístění fyzickému. V procesu revitalizace a gentrifikace tak čtvrti ztrácejí svoji sociální rozmanitost a dochází další prostorové segregaci obyvatel města.

**vymisteni** jgkjhkjh _italic_ 

### titul

# titul

[text odkazu](www.google.com) 
