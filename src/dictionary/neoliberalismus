**Neoliberalismus** odkazuje na soubor společenských procesů a idejí, které mají společný faktický a ideologický přesun odpovědnosti za zajištění společenských a lidských potřeb od veřejných aktérů (stát, obce) k jednotlivcům a soukromým aktérům za pomoci tržních řešení. V oblasti bydlení se projevuje prakticky v privatizaci bytových fondů (viz heslo privatizace bydlení) a prosazením představy o ideálním individuálním řešení bydlení (viz heslo privatismus), které často souvisí s řešením, jehož je dosahováno pomocí individuálních finančních nástrojů – hypotečních úvěrů (viz heslo financializace bydlení). V procesu neoliberalizace různých sfér společnosti je přitom zásadní role státu jako aktéra, který konkrétní procesy (například privatizaci bytového fondu, rozvoj hypotečního trhu) umožňuje a podporuje. V řadě případů tak dochází k individualizaci rizika, ale zároveň socializaci nákladů spojených s případným řešením kolapsu celého systému financializovaného bydlení jako v případě určitého segmentu hypoték ve Spojených státech amerických v letech 2007–2008 a později v evropském kontextu například ve Španělsku nebo Irsku (García-Lamarca, Kaika, 2016; Byrne, Norris, 2022).

#### Zdroje a další doporučená četba

- Byrne, M., Norris, M. (2022). „Housing market financialization, neoliberalism and everyday retrenchment of social housing.“ Environment and Planning A: Economy and Space, 54 (1), 182–198.

- Burchell, G., Gordon, C., Millder, P. (1991). The Foucault Effect: Studies in Governmentality. London: Harvester Wheatsheaf

- García-Lamarca, M., Kaika, M. (2016). „‘Mortgaged lives’: the biopolitics of debt and housing financialisation.“ Transactions of the Institute of British Geographers, 41 (3), 313–327.

- Hájek, M., Šrám, K., Kolomoiets, M., Cuker, I. (2020). Uneasy Neoliberal Governance in a Low-Trust Society: Barriers to Responsibilisation in the Czech Republic. Sociological Research Online 25 (2): 201–218.

- Larner, W. (2000). Neo-liberalism: Policy, Ideology, Governmentality. Studies in Political Economy 63: 5–25.

- Lemke, T. 2001. The birth of bio-politics: Michel Foucault’s lecture at the Collège de France on neo-liberal governmentality. Economy and Society 30 (2): 190–207.

- Springer, S., Birch, K., & MacLeavy, J. (Eds.). (2016). The handbook of neoliberalism (Vol. 2). New York: Routledge.

- Stonehouse, D., Threlkeld, G., Farmer, J. 2015. “‘Housing risk’ and the neoliberal discourse of responsibilisation in Victoria’.” Critical Social Policy 35 (3): 393–413.

- Trnka, S., Trundle, C. 2014. “Competing Responsibilities: Moving Beyond Neoliberal Responsibilisation.” Anthropological Forum 24 (2): 136–153.
