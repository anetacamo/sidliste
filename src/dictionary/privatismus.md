Pojem _privatismus_ pochází z pera bulharsko-kanadské socioložky Sonii A. Hirt (2012). Narozdíl od privatizace, která popisuje proces převodu majetku a s ním spojených legislativně právních vztahů, pravidel a procedur, privatismus zachycuje kulturní nastavení společnosti, ve kterém má soukromé vlastnictví dominantní pozici. Privatismus je tak kolektivně sdíleným systémem představ, jehož zásadním principem je víra ve výhodnost soukromé správy majetku. Naopak veřejné vlastnictví je v tomto kontextu považováno za způsob držby, který je neproduktivní a nevhodný. Kořeny projevů privatismu se vážou s politikami _"right to buy"_ spuštěnými na konci 70. let 20. století ve Velké Británii vládou Margaret Thatcherové.

V prostředí post-socialistických a post-sovětských zemí, lze efekt privatismu zachytit velmi výrazně. Masivní privatizace (tzv. _"big bang right to buy"_ nebo _"give away privatization"_) bytového fondu i dalšího státního majetku v dlouhodobém měřítku znamená přechod od jednoho extrému (vlastnictví vším lidem) do druhého (hegemonie privátního vlastnictví).

Například v pražském prostředí tak díky spolupůsobení privatizace a efektu privatismu veřejně vlastněné byty představují méně než 5% bytového fondu ve městě. Nejinak je tomu i v jiných městech bývalého východního bloku (Lehečka, Nessler Liubimau 2021).Hegemonie privátního vlastnictví v prostředí středo a východoevropských zemí je přitom Soniou Hirt popisována takto: _"východní privatismus je jako ten západní, jen na steroidech"_ (Hirt 2012, ??). Autorka se takto snaží zdůraznit, že v západních zemích i přes dlouhodobý tlak na privatizaci docházelo k převodům méně plošně a méně razantně než v post- sovětských a post- socialistických zemích, kde se touha obyvatel, kteří dlouhá leta toužili po tom nabýt svá dlouho potírána vlastnická práva (Khakrordin ????), projevila po pádu socialistických režimů s nebývalou silou. Současná hegemonie privatismu vytváří zásadní překážku pro produktivní řešení bytové krize ze strany státu a místních samospráv.
