Revitalizace jako terminus technicus v urbanismu a architektuře popisuje proces obnovy či oživení chátrajícího či stagnujícího objektu či oblasti. Ve veřejných diskusích je pak tento pojem často obohacen o sociální rozměr, tedy o fakt, že s revitalizací se mění i společenský charakter fungování dané části města, mikorookrsku či veřejného prostranství. V developerském žargonu revitalizace často představuje základní argumentační rámec obhajoby dostavby, přestavby či další proměny prostředí města. Revitalizace je tak dominantně rámována ekonomickými procesy, které mají dopady, především v podobě obyvatelnosti a soběstačnosti dané lokality a všeobecně sdílené potřeby stavět, rozvíjet a transformovat.

Revitalizace má i stinné stránky. Často problematicky operuje s prostředím, které je již obýváno. Jinými slovy revitalizace, tedy proměna života lokality může ohrožovat stávající obyvatele. Na ty mohou zásadně dopadat projevy gentrifikace a vymístění, které z revitalizace mohou vyplývat. bývá tak opomíjeno, že méně viditelní, movití a adaptibilní obyvatelé mají především “právo zůstat” _(“right to stay put”)_ a mělo by jim být umožněno na životě čtvrti dále participovat.
Současné vytváření i přetváření města a městského prostoru však urbanistická revitalizace většinou znamená oživení jen pro některé vrstvy obyvatelstva. Revitalizaci proto bez zvážení a monitoringu efektů výše zmíněných přidružených procesů nelze náležitě a dostatečně zhodnotit.
