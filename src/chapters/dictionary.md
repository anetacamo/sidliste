_Petr Gibas_ je antropolog a geograf působící na Sociologickém ústavu AV ČR, v. v. i., věnuje se otázkám spojeným s domovem a jeho vztahem k bydlení, (post)fenomenologické geografii a městské politické ekologii. Zkoumá zahrádkové osady, spolupracoval na výzkumu bezdomovectví a vedl výzkumný projekt zaměřený na kutilství a svépomoc.

_Tomáš Hoření Samec_ je sociolog působící na Sociologickém ústavu AV ČR, v. v. i., zaměřuje se na výzkum financializace bydlení a na nové formy bydlení realizované veřejnými a kolektivními autory.

_Michaela Janečková_ je historička architektury působící na Vysoké škole uměleckoprůmyslové v Praze (UMPRUM), zaměřuje se především na architekturu druhé poloviny 20. století.

_Michal Lehečka_ je sociální antropolog působící na Fakultě humanitních studií Univerzity Karlovy a ve spolcích Anthropictures a AutoMat. Ve svém výzkumu se zaměřuje na podoby rozvoje současných měst střední a východní Evropy s důrazem na veřejný prostor panelových sídlišť.

_Barbora Matysová_ je socioložka, spolupracující s neziskovými organizacemi i kulturními institucemi, v současnosti působí na Úřadu MČ Praha 11. Věnuje se problematice sociální exkluze, gentrifikace a nedostupnosti bydlení. Je součástí kolektivu Paměť města, zabývajícím se proměnou města v kontextu financializace bydlení a gentrifikace.

_Alžběta Medková_ je publicistka, spolupracuje s Českým rozhlasem, A2 kulturní čtrnáctideník, A2larm. Věnuje se problematice dostupného bydlení, architektury a urbanismu.

_Václav Orcígr_ je sociolog a ekolog, působí v neziskové organizaci Arnika a na Fakultě sociálních věd Univerzity Karlovy dokončuje postgraduální studium se zaměřením na urbánní sociologii.

_Tomáš Princ_ je fotograf a filmař, který se věnuje dokumentární, reportážní a portrétní tvorbě. Vystudoval FHS UK, kde se zaměřoval na obory vizuální antropologie a sociální geografie. Zkušenosti z kvalitativních antropologických výzkumů zužitkoval při práci na blogu Humans of Prague.

_Apolena Rychlíková_ je dokumentaristka a novinářka, ve své práci se dlouhodobě zaměřuje na problematiku sociálních, etnických i genderových nerovností, proměnu světa práce nebo politiku bydlení. Je zakladatelkou kritické, interdisciplinární, urbanistické platformy Paměť města.

_Ondřej Špaček_ je sociolog, působí na Fakultě humanitních studií Univerzity Karlovy, zaměřuje se na kulturní aspekty sociálních nerovností, sociologii spotřeby a metodologii kvantitativního výzkumu.
