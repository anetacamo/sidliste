Zapojování občanů a komunit do plánování budoucí podoby města je někdy nazýváno participace. V praxi se jedná o různé formy o veřejných debat, diskusí, participativních procházek dotazníkových šetření až po terénní výzkumy přímo mezi obyvatel. účelem těchto aktivit je odhalit potřeby, očekávání či obavy obyvatel ve vztahu k nějakému urbanistickému zásahu do území. Šíře definice a mnohost pojetí participace přináší mnoho problémů.

Participace sama o sobě vychází z anglosaského prostředí a její praxi i dopady podrobila kritice ji na konci 60. let 20. století Sherry Arnstein. Její _"participativní žebřík"_, který popisuje úrovně a limity zapojení občanů ze strany místních samospráv je v českém prostředí často nekriticky přebírán jako ukázka toho, kam každá participace směřuje. Býva ale opomíjeno, že Arnstein popisuje i strukturální překážky a rizika, které ambiciozním cílům participace ve formě zmocnění veřejnosti překážejí a zabraňují. Faktické zmocnění veřejnosti tak naráží zpravidla na mocenskou otázku, o čem je ještě možné nechat obyvatele rozhodnout. Důsledkem particiaptivních aktivit v prostředí urbanismu a plánování je pak to, že nepříliš diskutovaná a zpochybňovaná východiska současného urbanismu dostávají zpětnou vazbu ze strany obyvatel, tedy lidí z praxe kažodedenního života.

V českém prostředí je participace s veřejností rámována snahou o dosažení společenského konsenzu a překonání konfliktních témat. Takto pozitivně pojatý étos participace nicméně zastírá, že schopnost obyvatel komunikovat palčivá témata může být omezena a ztížena, ať už fyzicky, mocensky nebo společensky. Typicky se v praxi jedná o příklady, kdy jsou obyvatelé vyzváni k participaci online, nehledě na to, že v lokalitě žije vysoké procento starších lidí, pro které jsou digitální kanály často nedostupné. Na konflikty, ke kterým mezi plánovači a nedostatečně zapojenými skupinami dochází, není participativní teorie schopna reagovat, neboť dostupné manuály participace pracují s konfliktem negativně: je mu třeba zabránit, předejít, odvrátit jej (IPR 2016, str. ??????). Zohlednění konfliktu, jako součásti společenského procesu vyjednávání přitom může být začátkem produktivní diskuse vedoucí ke skutečnému konseznu, nebo alespoň kompromisu.
