Pražská panelová sídliště jsme v této publikaci představili jako místa protikladů, které je možné vnímat na různých rovinách: na rovině materiální, kde se v prostoru sídlišť potkává staré s novým, původní s revitalizovaným a kde jsou volné plochy zastavovány novými budovami; rovině emocionální, kdy lidé různě vnímají a reagují na materiální proměny sídliště a různě na ně reagují; rovině symbolické, kde se potkávají různé významy spojené se sídlišti a bydlením; a také na rovině sociální, kde jsou sídliště vnímána jako relativně neměnná, co se týče ekonomického statusu jejich obyvatel, kdy se však zároveň objevují nové vrstvy různorodosti (například etnické) a dochází také k proměnám finanční dostupnosti bydlení na pražských sídlištích, která může přinášet i proměnu sociální struktury sídlišť.

Náš pohled na sídliště a na protiklady, jež je na něm možné objevit a sledovat, vychází z toho, že procesy jako komodifikace bydlení sice svými příčinami i souvislostmi jednotlivá pražská sídliště přesahují, zároveň se na nich však projevují svébytným způsobem. Pochopit probíhající proměny sídlišť i jejich relativní (a do jisté míry zdánlivou) neměnnost je možné právě a pouze, pokud tyto širší procesy vezmeme v úvahu. Abychom umožnili hlubší a zároveň snazší porozumění tomu, co se se sídlišti děje, postupovali jsme v této publikaci od obecnějšího ke konkrétnímu -- od obecných představení procesů, proměn a protikladů charakteristických pro současná sídliště k popisu jejich forem a dopadů na vybraných pražských sídlištích.

V první kapitole, Proměny a protiklady pražských sídlišť optikou teoretických konceptů, Michal Lehečka, Tomáš Hoření Samec a Václav Orcígr představují možnosti, jak rozumět pojmům gentrifikace a financializace bydlení a jak je využít k porozuměním proměnám sídlišť. Ukazují, že právě jejich prostřednictvím můžeme dobře porozumět konkrétním podobám dílčích procesů, jako je cílená revitalizace veřejných ploch, zástavba volného prostoru nebo růst cen nemovitostí a nájmů. Zároveň ale autoři upozorňují, že s kategorií ""pražská panelová sídliště”" musíme zacházet obezřetně kvůli různorodosti pražských sídlišť, kdy proměny probíhající na určitém sídlišti nelze automaticky zobecnit ani na celou Prahu, ani na sídliště jako taková .

Přesto, že jsou pražská sídliště v různých ohledech značně různorodá, bývají "sídliště” a "paneláky” vnímánya stereotypně a jako v zásadě stejná a neměnná. Proměnu vztahování se k panelovým sídlištím na příkladu populární kultury období státního socialismu představuje v kapitole Panelová sídliště ve filmu v období státního socialismu: nadšení a kritické ohlasy Michaela Janečková. Obraz sídliště za socialismu, který mimo jiné utvářela právě i filmová produkce, je zásadní pro pochopení protikladného hodnocení sídlišť v současnosti a představuje důležitý kontext pro pochopení jejich proměn. Michaela Janečková dokládá, jak v populární kultuře od 70.sedmdesátých let 20. století postupně převládl kritický náhled na panelová sídliště. To mimo jiné kontrastuje s tím, co ve své kapitole Střední třída na pražských sídlištích popisuje Ondřej Špaček, když ukazuje, že panelová sídliště byla a jsou místem, kde bydlí pražská střední třída, která pozitivně hodnotí praktičnost daného bydlení. Na základě zkušenosti obyvatel sídlišť, nově příchozích i zájmu o bydlení na sídlištích se ukazuje, že jednoznačně pozitivní či negativní hodnocení sídlišť je zavádějící: sídliště svým obyvatelům přinášejí sídliště praktické bydlení, byť s určitými nedostatky, které se v době jejich vzniku často projevovaliy mnohem výrazněji. Zároveň se urbanistické koncepce různých pražských sídlišť liší svou kvalitou a částečně byly v rámci odborných debat i rehabilitovány; nicméně i tato obhajoba v rámci umělecko-historických a urbanistických debat může být z určitého hlediska problematická41.

Po třech obecnějších kapitolách následuje vizuální esej obsahující fotografie Jihozápadního Města, Ďáblic, Černého Mostu a Písnice, které komentuje jejich komentované autorem, který sám vyrůstal na pražských Stodůlkách. Fotograf Tomáš Princ si při procházení sídlišť všímá proměn charakteru městského prostoru, nové výstavby a takzvaných revitalizací, zastavování ploch sídlišť dalšími budovami, které přináší i změny nabízených služeb, stejně jako ne/přístupnosti určitého prostoru, ze kterého se stává soukromý majetek jen pro rezidenty. Jeho fotografie i postřehy ilustrují předcházející teoretické diskuzse, podobně jako další část publikace, která přináší příklady tří různých pražských sídlišť. O tom, jak protikladný charakter může mít právě takzvaná revitalizace panelových sídlišť, hovořípojednávají kapitoly Apoleny Rychlíkové o sídlišti Písnice a Barbory Matysové o Černém Mostě. V prvním případě vidíme takřka ukázkovou snahu o zastavění územních ploch za účelem generování zisku z daného prostoru. V druhém případě jsme svědky jiného vztahu místních obyvatel k potenciálnímiu investorovi proměny sídliště; v tomto případě se jedná o obyvatele městské části a Magistrát hlavního města Prahy, kteří usilují o revitalizaci vnitrobloku v rámci sídliště Černý Most, blízkého autobusového terminálu a Centrálního parku. Pro jedny znamená revitalizace potenciální zlepšení kvality života, a pro jiné tlak na zvyšování nájmů a riziko nutnosti se přestěhovat. Kapitola Jihozápadní Město jako nový domov: etnická různorodost na pražských sídlištích Alžběty Medkové o Jihozápadním městě pak rozebírá vztah mezi různorodostí (etnickou a jazykovou) a podobností (městského prostoru).

Nabízí se otázka, co nám zaměření se na protiklady umožňuje o sídlištích říci? O čem vypovídají na obecnější rovině? Především o tom, že je nutné vnímat pražská sídliště v jejich mnohoznačnosti; jinými slovy, proměny sídlišť mohou zahrnovat jevy, které mají současně různé a často i protikladné dopady. To mimo jiné také znamená, že pražská sídliště byla a jsou zajímavým a relevantním terénem pro interdisciplinární výzkum a že si zasluhují pozornost nejen odborné, ale i široké veřejnosti, lidí, kteří na sídlištích bydleli či bydlí, kteří o nich rozhodují, ale i těch, kteří je zažili pouze jako návštěvníci.

- Více viz Lehečka, M. (2018). Sídliště? Především panelové bydliště. Praha: A2larm. Dostupné zde: https://a2larm.cz/2018/02/sidliste-predevsim-panelove-bydliste/.
